# भारतीय राष्ट्रवादाची सात तत्वे 

१. भारतातील सर्वांच्या योगक्षेमासाठी (आनंद, समृद्धी, आणि कल्याण) स्वायत्त आणि एकजूट भारत हा सर्वोत्तम मार्ग आहे. 
२. सर्व भारतीयांची उन्नती आणि पृथ्वीतलावरील येणाऱ्या पिढ्यांसकट सर्वांचा विकास हे भारत देशाचे मूलभूत ध्येय आहे. 
३. भारत सर्वांच्या आकांक्षांना स्थान देणारा आणि समाजातील फरकांना सामावून घेत ते ओलांडण्यात एकजूट असलेला वैविध्यपूर्ण, बहुविध आणि समावेशक देश आहे. 
४. प्रसंगी परस्परविरोधी असणारे वैयक्तिक अधिकार आणि सामूहिक हित ह्यांचा समतोल साधण्यासाठी भारतीय राष्ट्रवाद ही उत्तम रचना आहे. 
५. समतावाद, समानता, आणि निःपक्षपाती न्याय ह्या दिशेने समाजसुधारणा करण्यासाठी भारतीय राष्ट्रवादी सदैव कटिबद्ध राहिले आहेत.
६. एकीच्या सांस्कृतिक परंपरेवर आधारित भारतीय समाज आत्मविश्वासाने आधुनिकतेचा अंगिकार करून समाजातील सर्वांच्या उत्कर्ष घडवू पाहत आहे.
७. भारताचे कुठल्याही संस्कृती, देश, धर्म, पंथ अथवा विचारधारेशी वैर नाही. मात्र, स्वतः मांडलेली नैतिक तत्वे, मूल्ये, स्वहित, भौगोलिक सीमा, देशवासीयांची सुरक्षा, आणि स्वायत्तता ह्यांच्या रक्षणासाठी भारत ठाम आहे. हे साध्य करण्यासाठी भारत सर्व प्रकारे राष्ट्रीय सामर्थ्य वाढविण्याचे प्रयत्न करेल. 
Translated by Mihir Mahajan
